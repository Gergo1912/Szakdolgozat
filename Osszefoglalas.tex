\chapter{Összefoglalás}
A dolgozatomban a throughput maximalizálás szakaszos üzemű rendszerekben témakörrel foglalkoztam. Először az ütemezéssel kapcsolatos irodalmat tanulmányoztam, amelynek során megismerkedtem az ipari környezetben használt ütemezési megoldó módszerekkel. Ezek közül az S-gráf keretrendszer lett az, amely a dolgozatom alapját képezi. Ezt követően megismerkedtem a a makespan minimalizálás és a throughput maximalizálás algoritmusával. Ezek megismerése adta meg az alapot, hogy elkészülhessen a flexibilis batch mérettel rendelkező feladatok megoldására alkalmas módszertan. Ez egy már meglévő S-gráf keretrendszert megvalósító szoftverbe történő implementálással valósult meg. Az implementáció megvalósítását követően tesztelésnek vetettem alá a bővített rendszert. A tesztelés eredményei bizonyították, hogy megfelelően működik a megoldó módszer, mivel jó eredményeket szolgáltat. Ennek az új módszer segítségével idő spórolható meg az előfeldolgozó lépések során, mert már nem szükséges a diszkretizációs folyamat elvégzése. Azonban a futási sebessége nem hozott jobb eredményeket, mint a régi megoldó módszer. A jövőbeni tervek közé tartozik ennek az időnek a csökkentése. Ehhez olyan keresési módszereket kell kifejleszteni, amelyekkel csökkenthető a keresési térben lévő konfigurációk száma, illetve egy adott konfiguráción belüli számítások csökkentésére alkalmasak.